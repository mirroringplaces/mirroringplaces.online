---
title: "Story Bixita"
date: "2024-05-03"
draft: false

params:
  cssClassSuffix: "story"

---
### Kapitel 0:

## Begyndelsen
<img src="/images/shamanObj3.png">
<img src="/images/Mirroring_map_frame.png" class="stickyMap front">
<div class="textBox">
    <p>Jeg går gennem det hér sted og registrerer de ting, jeg ser, de ting, jeg finder. Intet lader til at være permanent. Som en fremmed, en alien, der kommer fra et andet sted, forsøger jeg at regne mit forhold til omgivelserne ud. Jeg betragter jorden, indånder luften, fornemmer vandet, som løber i undergrunden under mine fødder, vandet, som findes i de små partikler i luften (dyb indånding)... Jeg kan lugte tilstedeværelsen af livet, som passerer forbi.</p>
</div>
<div class="sH"></div>
<img src="/images/red_ground.png" class="stickyMap mid">
<img src="/images/yellow_ground2.png" class="stickyMap back">
<div class="textBox">
    <p>Jeg rejser hurtigere end lysets hastighed, så alt hér er langsomt for mig, for mine øjne. Men gennem en følelse af empati fornemmer jeg, hvordan det er at bevæge sig som en sten. Som en tektonisk plade, der flyder på planetens smeltende kerne. En kerne, der ender, hvor det hér sted begynder.</p>
</div>
<img src="/images/mirroring_water.png" class="stickyMap front">
 <div class="textBox">
    <p>På min vej finder jeg genstande, der er som rester af en tidskapsel. De bærer spor af data i deres overflader og i deres materialer, der afslører minder fra dem, som har været her før mig.</p>
 </div>
 <img src="/images/Mirroring_map_buildings.png" class="stickyMap middle">
 <img src="/images/Mirroring_map_green.png" class="stickyMap front">
 <div class="textBox">
    <p>Tid og rum er foldet sammen. Fortid og fremtid sker nu på samme tid: nutid. Forskellige steder af kloden rører hinanden, ligesom én hånd rører en anden; ligesom min hud rører luften; ligesom mine fødder rører jorden.</p>
 </div>
 <img src="/images/shamanObj3.png" class="shaman">
 <div class="textBox">
     <p>Jeg åbner tidskapslen, og minderne åbenbarer sig for mig. Minderne findes i form af billeder, der bærer på følelser, og jeg kan beskrive dem, når de kommer til mig. Jeg bliver en del af ruinerne af en civilisation bygget op af ting. Herfra opstår en idé. Idéen om et sted, bygget op af relationer, som gennem alle tidens lag har insisteret på at være her.</p>
 </div>
 <div class="lH"></div>
 <div id=story_menu class="front">
 <h4><a href="map/chapters/chapter1/scene1" class="orange">Kapitel &#9737;</a></h4>
 <h4><a href="map/chapters/chapter2/scene07" class="dPink">Kapitel &#9661;</a></h4>
 <h4><a href="map/chapters/chapter3/scene13" class="yellow">Kapitel &#8516;</a></h4>
 <h4><a href="map/chapters/chapter4/scene23" class="black">Slutningen</a></h4>
</div>
